--- 
layout: post
title: Lees dit artikel absoluut niet!
date: 2010-03-22 18:40:20 +01:00
---

[Alfred](http://www.alfredapp.com/ "Alfred"), een applicatie die ik [enkele weken geleden al in het zonnetje zette](http://www.dennislaumen.nl/blog/2010/3/10/quicksilver-is-dood-leve-alfred.html "QuickSilver is dood, leve Alfred"), is enkele dagen geleden geüpdate naar versie 0.5. Deze nieuwe versie heeft naast allerlei onbelangrijke dingen als een ingebouwde calculator, woordenboekondersteuning en (extra) ondersteuning voor Google, Wolfram Alpha en Flickr, namelijk één killerfeature.

![Alfred preference pane](/public/images/2010/03/22/alfredpreferencepane.png)

“Do not press this button”. Uiteraard is het eerste dat ik doe als ik zo’n knop zie erop klikken waarna het volgende filmpje getoond wordt met de mededeling: [“You just HAD to press the button”](http://www.alfredapp.com/uh-oh/?ref=button "You just HAD to press the button").

<div class="video-container">
  <iframe width="560" height="345" src="http://www.youtube.com/embed/6EjJsPylEOY" frameborder="0" allowfullscreen></iframe>
</div>

Bovenstaande filmpje is een bekend experiment dat ook behandeld wordt in [Jonah Lehrer’s How We Decide](http://www.dennislaumen.nl/blog/2010/3/18/over-psychohistorici-en-neuropsychologen.html "Over psychohistorici en neuropsychologen"). Een interessante correlatie die in dit boek genoemd wordt is dat kinderen die “slagen” voor dit experiment en voldoende zelfbeheersing vertonen om die tweede marshmallow te verdienen het later op school aanzienlijk beter doen.

Geen goed nieuws dus voor mij, omdat ik het niet kon laten op de knop te drukken, en geen goed nieuws voor jou, omdat je een artikel leest met de titel “Lees dit artikel absoluut niet!”.
