--- 
layout: post
title: Samen de iPad aaien
date: 2010-04-10 20:20:36 +02:00
---

Vandaag was het dan zover, samen met een dozijn Twitteraars mochten we met onze vettige vingers de iPads van [Harold Kuepers](http://twitter.com/haroldkuepers "@HaroldKuepers on Twitter") en [Maurits Knook](http://twitter.com/mauritsonline "@MauritsOnline on Twitter"), twee [bijzonder stijlvolle koejongens](http://www.stylecowboys.nl/ "StyleCowboys"), aaien. Harold en Maurits zijn waarschijnlijk een van de eerste Nederlanders die in het bezit zijn van het nieuwste speeltje van Apple nadat ze afgelopen weekend op en neer zijn gevlogen naar Florida.

Het plaats delict was het [AC wegrestaurant te Nederweert](http://maps.google.nl/maps?f=q&source=embed&hl=nl&geocode=&q=Rijksweg+A2+75+nederweert&sll=51.253643,5.773487&sspn=0.059736,0.153637&ie=UTF8&hq=&hnear=Rijksweg+A2+75N,+6004+Weert,+Limburg&t=h&ll=51.264224,5.768852&spn=0.029861,0.076818&z=14 "AC Restaurant on Google Maps") waar we vanochtend een hoek van het pand claimden. Nadat Harold zijn trip naar Florida in geuren en kleuren verteld had was het dan zo ver, spelen! Hieronder enkele conclusies die ik nog niet getrokken had uit de specificaties, afbeeldingen en video’s.

Over het algemeen was ik erg onder de indruk van het apparaat. Het eerste wat me opviel was de gigantische inkijkhoek van het scherm van de iPad. Deze lijkt de 180° behoorlijk te benaderen. Verder was het apparaat iets zwaarder dan ik verwacht had. Met zo’n 700 gram is het zeker niet zwaar te noemen, maar hij oogt lichter. De iPad ligt lekker in de hand en voelt erg stevig. De zwarte rand om het scherm zorgt er tevens voor dat je vingers nooit het scherm bedekken tijdens het lezen (en past qua uiterlijk bij de rest van de huidige Apple productlijn). Wat ik opvallend vond was het gebrek aan [Cover Flow](http://nl.wikipedia.org/wiki/Cover_Flow "Cover Flow") in de iPod-applicatie. Persoonlijk ben ik namelijk niet heel dol op Cover Flow in iTunes en op mijn iPod Classic maar juist op dit apparaat zou dit een mooie toepassing zijn.

<div class="video-container">
  <iframe width="640" height="480" src="http://www.youtube.com/embed/V_P38ByO-SU" frameborder="0" allowfullscreen></iframe>
</div>

De grootste tegenvaller lijkt (voor mij) de resolutie van het scherm te zijn. Als ik een iPad zou aanschaffen zou dat namelijk om twee redenen zijn, internetten en lezen. Helaas _lijkt_ de resolutie net iets te laag te zijn om langdurig te lezen. Dit kan in de praktijk natuurlijk meevallen maar de ietwat korrelige letters vielen me meteen op. De iPad iets verder van me af houden en de letters iets groter zetten lost dit probleem gedeeltelijk op. Ik ben erg benieuwd hoe iPadbezitters na enkele maanden intensief gebruik denken over de leescapaciteiten van het apparaat. Al met al ben ik enthousiast maar twijfel ik nog enigszins of het apparaat wel overeenkomt met mijn gewenste gebruikspatroon. De tijd zal het leren.

De meest opvallende eigenschap van de iPad was echter de ingebouwde concurrentiebescherming. [Arvid](http://www.twitter.com/arvid "@Arvid on Twitter"), werkzaam bij HP, probeerde enkele malen tevergeefs een promotiefilmpje van de HP Slate af te spelen op de iPad. Een van die pogingen resulteerde zelfs in een gedwongen herstart van de iPad! Hieronder het resultaat na vele verwoede pogingen.

<div class="video-container">
  <iframe width="640" height="480" src="http://www.youtube.com/embed/VP_hoNg_QFA" frameborder="0" allowfullscreen></iframe>
</div>
Het was een erg gezellige middag en het was erg leuk om enkele Twitteraars eens in het echt te zien (inclusief enkele nieuwe gezichten). Verder was het wel apart om [een opdrachtgever](http://www.timzunneberg.nl/ "Tim Zunneberg") van een van mijn projecten tegen te komen op deze tweetup. Kleine wereld! Uiteraard ben ik niet de enige die het de moeite waard vond een artikel te plaatsen over deze iPad tweetup (reageer indien jouw artikel er niet tussen staat!):

- [Arvid Bux](http://www.oetzitterd.nl/2010/ipad-tweetup/ "iPad TweetUp")
- [StyleCowboys](http://www.stylecowboys.nl/Computer/904 "iPad TweetUp")
- [Rob van den Borne](http://robvandenborne.com/2010/04/10/ipad-tweet-up-stylecowboys/ "iPad TweetUp StyleCowboys")

Beiden bovenstaande video’s zijn gemaakt door Arvid. Meer video’s en afbeeldingen zijn te vinden op Arvid’s [YouTube](http://www.youtube.com/user/oetzitterd "OetZitterd on YouTube") en [Flickr](http://www.flickr.com/photos/arvid/ "Arvid on Flickr").
