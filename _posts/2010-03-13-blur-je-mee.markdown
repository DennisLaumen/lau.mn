--- 
layout: post
title: Blur je mee?
date: 2010-03-13 09:25:34 +01:00
---

Begin deze week werd ik aangenaam verrast door een e-mail van Activision. Of ik mee wilde doen aan een besloten bèta van het nieuwe spel van Bizarre Creations, bekend van de Project Gotham Racing en Geometry Wars spellen. Hun nieuwste creatie is Blur, een arcade racespel met een sterke focus op power-ups.

De Blur multiplayer is vrij makkelijk samen te vatten door te refereren aan z’n overduidelijke inspiraties. Men neme een flinke portie Project Gotham Racing: de auto’s, de rijstijl, het verdienen van kudos fans. Voeg daarbij nog een snufje Geometry Wars: de visuele stijl. Neem ten slotte de power-ups van Mario Kart en het online progressiesysteem van Modern Warfare en je hebt Blur.

<div class="video-container">
  <iframe width="560" height="345" src="http://www.youtube.com/embed/c5XOXtnETQg" frameborder="0" allowfullscreen></iframe>
</div>

Zo’n samenraapsel van eigenschappen van andere spellen klinkt negatief maar dat is het helemaal niet. Blur verbergt zijn inspiraties niet maar is tegelijkertijd een meer dan competent spel op zichzelf. Ik heb er tot nog toe in ieder geval al genoeg plezier aan beleefd.

Wil je ook participeren aan de bèta van Blur? Vul dan onderstaande bètacodes in op de [Blur bètapagina](http://blur.cmail4.com/t/y/l/otuej/uktjhiek/y "Blur beta") en je ontvangt een tweetal Xbox Live Marketplace codes die je kunt inwisselen voor de download van de Blur bèta en twee dagen Xbox Live Gold (naar mijn weten zijn deze codes alleen bruikbaar voor de Xbox, maar wie weet).

- 9HAU-RH6C-EMZH-AMN2
- KQUE-Q9TF-47PT-T9KP
- VZTP-U7GD-XJYE-AG3D

Mocht je een van bovenstaande codes ingewisseld hebben, stuur me dan een bericht op [Xbox Live](http://live.xbox.com/profile/profile.aspx?GamerTag=Laumen "Laumen on Xbox Live"). Mocht je bovenstaande codes geprobeerd hebben en zijn allemaal al verbruikt? Laat het me even weten zodat ik dat in dit artikel kan verwerken. Veel plezier!
